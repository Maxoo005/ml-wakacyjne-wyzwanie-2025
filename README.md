# Od zera do ML engineera!
Jeśli chcesz nauczyć się rozwiązywać praktyczne problemy z wykorzystaniem technik sztucznej inteligencji to dziś jest ten dzień! Razem ze studentami z sekcji Machine Learning [Koła Naukowego Solvro](https://www.facebook.com/knsolvro) przygotowaliśmy dla Ciebie zdalny kurs uczenia maszynowego od podstaw. Dołącz do nas i postaw krok w kierunku świata AI już w te wakacje! 
## Jak się przygotować?
Przed kursem warto opanować programowanie w [Pythonie](https://www.python.org/about/gettingstarted/) i podstawy [gita](https://docs.solvro.pl/git-github/intro/5-github/). W trakcie proponujemy używać ogólnodostępnego środowiska [Google Colab](https://colab.research.google.com).
## Jak to będzie wyglądało?
Kurs będzie realizowany od początku sierpnia do połowy września. Będziemy się spotykać co tydzień **w środy o 19** na godzinną lekcję tematyczną i omówienie zadań w grupach, wszystko na serwerze **Discord**. Pomiędzy tymi spotkaniami do rozwiązania przeznaczone będą listy zadań w formie [notatników Jupyterowych](https://docs.jupyter.org/en/latest/running.html). Wsparciem będą otwarte materiały do nauki i współpraca z doświadczonymi mentorami (i innymi uczestnikami kursu).

Są wakacje, także nieobecności i spóźnienia nie będą dużym problemem - zależy nam żebyś to ty wiele wyniósł z kursu dla siebie.
## Jaki będzie materiał kursu?
W trakcie kursu w ramach kolejnych spotkań i zadań uczestnicy zapoznają się z następującymi zagadnieniami:
- przetwarzanie i wizualizacja danych
- podstawy sztucznej inteligencji i uczenia maszynowego
- sieci neuronowe i przetwarzanie obrazów
- LLMy i przetwarzanie tekstu

Po cyklu lekcji uczestnicy pod nadzorem mentorów będą przygotowywać **projekt grupowy**, wykorzystując w praktyce nabyte umiejętności. Po wykonaniu całego kursu otrzymasz certyfikat.
## Gdzie szukać informacji?
Aby nic nie przegapić śledźcie nasz [fanpage](https://www.facebook.com/knsolvro), a w szczególności [stronę wydarzenia](https://www.facebook.com/events/706598762353315/)
